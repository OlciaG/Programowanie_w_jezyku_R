Pierwsze wydanie *Programowania w języku R* zostało przygotowane w 2013 r.
W ukazującym się po 3 latach drugim wydaniu zaszedł szereg istotnych zmian —
wszystkie partie tekstu zostały zrewidowane, a wiele z nich nawet zostało
przepisanych od nowa. Do najbardziej zauważalnych różnic możemy zaliczyć:

* uproszczenie materiału przedstawianego na początku każdego rozdziału
— trudniejsze partie zostały przesunięte zgodnie z duchem „od ogółu
do szczegółu”;

* dodanie kilkuset ćwiczeń (wraz z rozwiązaniami) do tekstu głównego;

* zamieszczenie większej liczby przykładów z analizy danych
(opis implementacji wielu ważnych metod maszynowego uczenia się,
więcej uwagi poświęconej ramkom danych);

* nowy rozdział na temat integracji C++ z R
(coraz więcej pakietów jest tworzona przy użyciu `Rcpp`, co bardzo pozytywnie
wpłynęło w ostatnich latach na szeroko pojętą jakość tego rodzaju dodatków);

* omówienie pakietu `stringi` w rozdziale na temat przetwarzania napisów;

* przesunięcie rozdziału nt. pętli jak najdalej, jak to było możliwe;

* opis sposobów dostępu do baz danych SQL, przetwarzania
plików JSON i XML oraz technik wydobywania informacji ze stron
internetowych (ang. *web scraping*);

* złączenie dwóch rozdziałów na temat generowania grafiki w jeden;

* opis języka Markdown w rozdz. na temat generowania dynamicznych raportów;

* bardziej dokładne omówienie sposobów tworzenia pakietów
i poprawy szeroko pojętej jakości kodu;

* bardziej przystępne omówienie mechanizmów niestandardowej ewaluacji
i jej znaczenia.
