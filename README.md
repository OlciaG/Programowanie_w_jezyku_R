#   Programowanie w języku R (2016)      #
##  Materiały uzupełniające do książki  ##
### Marek Gągolewski                   ###


Materiały uzupełniające do książki
M. Gągolewski,
*Programowanie w języku R. Analiza danych, obliczenia, symulacje*,
Wydawnictwo Naukowe PWN,
2014 (wydanie pierwsze) i
2016 (wydanie drugie poszerzone).

Treści zawarte w niniejszym repozytorium
udostępnione są zgodnie z zasadami otwartej licencji BSD-2-clause
i stanowią materiał uzupełniający do książki.

> Otwarte i wolnodostępne środowisko R zyskało w ostatnich latach ogromną
> popularność. Język R jest jednym z podstawowych narzędzi w warsztacie wielu
> analityków danych, statystyków, *data scientists*, badaczy opinii i rynku,
> specjalistów *business intelligence* czy naukowców.

> Większość publikacji dostępnych na polskim i zagranicznym rynku wydawniczym
> skupia się na omawianiu sposobów wykorzystania środowiska R w różnych
> zastosowaniach praktycznych, m.in. w ekonomii, medycynie, bioinformatyce,
> psychologii, socjologii oraz naukach technicznych. Objaśnia zatem sposób
> korzystania z szablonowych rozwiązań na zasadzie „kucharskich przepisów”.
> Ta oto książka stawia sobie jednak za cel wsparcie Czytelnika w jego drodze
> ku programistycznej samodzielności – aby mógł wyjść poza gotowe schematy
> i śmiało mierzyć się z nowymi wyzwaniami, przed jakimi stawia nas
> tzw. era informacji.

> Książka skupia się na dogłębnym wyjaśnieniu zasad funkcjonowania środowiska R.
> Nie można jej jednak nazwać po prostu kursem programowania, a to dlatego, że R
> jest ściśle związany z bogatymi obszarami swoich zastosowań. Czytelnik dowie
> się więc, w jaki sposób przeprowadzać w R obliczenia symulacyjne i numeryczne,
> jak implementować algorytmy przetwarzania danych, pobierać, tworzyć
> i przygotowywać zbiory danych do analizy, automatyzować bardzo
> żmudne – gdyby je wykonywać ręcznie – zadania czy też tworzyć raporty,
> tabele i wykresy.

> Dr inż. Marek Gągolewski jest adiunktem w Instytucie Badań Systemowych
> Polskiej Akademii Nauk oraz na Wydziale Matematyki i Nauk Informacyjnych
> Politechniki Warszawskiej. Jest autorem ponad 50 publikacji naukowych,
> m.in. na temat agregacji i analizy danych oraz laureatem stypendiów
> dla wybitnych młodych uczonych. Pracuje w R od kilkunastu lat, a jego pakiet
> [`stringi`](http://www.gagolewski.com/software/stringi/) należy aktualnie
> do pierwszej dziesiątki najczęściej pobieranych rozszerzeń dla tego języka.

Więcej informacji [na stronie WWW książki](http://www.gagolewski.com/publications/programowanier/).

Zobacz też: [Przetwarzanie i analiza danych w języku Python](http://gagolewski.com/publications/programowaniepy).
